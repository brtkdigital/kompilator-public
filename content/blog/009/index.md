---
title: 009 – Vägen till MVP med Cecilia Wirén
date: "2019-05-01T01:00:00.01Z"
---

<iframe height="200px" width="100%" frameborder="no" scrolling="no" seamless src="https://player.simplecast.com/778159fd-df30-46ce-9e8a-4cab3b874399?dark=false"></iframe>

Den här veckan pratar Bartek med Cecilia Wirén som är utvecklare, talare och community person inom .NET. Hon driver även Swenug som är en .NET grupp i Stockholm och utöver detta även Swetugg. 

Cecilia som även är en MVP för Microsoft berättar om hennes erfarenhet inom detta område. Hur ser Cecilias arbete som .NET utvecklare ut? Vad krävs för att bli nominerad som en MVP?

I veckans avsnitt av Kompilator pratar Bartek och Cecilia framförallt om Cecilias utmärkelse som MVP för Microsoft och allt vad detta innebär. Vilket arbete krävs för att man ska kunna bli nominerad och vilka prestationer kan man bli nominerad för? 

Utöver detta diskuterar de även Cecilias karriär och resa som ledde till hennes nominering. Hon väntar idag på sin 5-års nominering vilket innebär att hennes MVP har förnyats fyra gånger inom kategorin Developer Technology. Dessutom pratar Cecilia om vad man ska tänka på som MVP och vilka felsteg som kan göra att man förlorar sin titel.

Lyssna på [Spotify](https://open.spotify.com/episode/3RrSnveu8qvgCKlzAQ9u2P) | [iTunes](https://podcasts.apple.com/se/podcast/009-v%C3%A4gen-till-mvp-med-cecilia-wir%C3%A9n/id1455198510?i=1000436942554&l=en) | [Overcast](https://overcast.fm/+RBmnmqtwA)

## Veckans gäst
_Cecilia Wirén har kodat .Net sedan 2004, undervisade sedan i flera år och lärde sig varje hörn av .Net Framework - mer eller mindre utan till. Tagit hand om Sweden .Net UserGroup i Stockholm sedan 2011 som idag har 1600+ medlemmar på meetup.com. Pratar ofta och gärna på konferenser och har till och med varit med och startat och driver en av de tre bästa .net konferenserna i Stockholm; Swetugg. Har fått utmärkelsen Microsoft MVP inom Developer Technologies. Tillbringar dagarna med att hjälpa kunder tillsammans med sina kollegor på Active Solution. Bloggar på [https://ceciliasharp.com](ceciliasharp.com) och twittrar under [@CeciliaSharp](https://twitter.com/ceciliasharp)_
![Bild på Cecilia Wirén](./cecilia-wiren.jpg)

## Länkar

* [Microsoft MVP](https://mvp.microsoft.com)
* [James Ashley blev av med sin MVP-titel](https://twitter.com/jamesashley/status/1118164775048044544)

## Citerbara citat
> “Det är ungefär 3200 i världen som får den här utmärkelsen, som fick det förra året kanske jag ska säga och i Sverige är vi 56 stycken MVP.” 

> “Det finns ju flera olika grupperingar utanför Microsoft, MVP är ju en gruppering kan man säga. En sak att nämna är att man absolut inte får vara anställd av Microsoft för att vara MVP. Om man blir anställd på Microsoft och man är en MVP så blir man av med sin MVP.” 

> “Varje år så anordnas det då en konferens som heter MVP Summit. Alla MVP och RD blir inbjudna. Den hålls på campus i Redmond.” 

> “Precis nu i dagarna har det faktiskt kommit ut en liten bloggpost och en motbloggpost, och lite saker runt en som faktiskt lyckades att bli utslängd på grund av Code of Conduct under MVP summiten” 

